<header>Użytkownicy i&nbsp;grupy</header>

<h3>Wprowadzenie do użytkowników</h3>
Użytkownikiem Uniksa jest zazwyczaj ktoś, kto może się zalogować do systemu
zdalnie poprzez telnet lub przy konsoli. Każdy plik ma pewnego użytkownika
za właściciela, jak też każdy process działa z&nbsp;prawami pewnego
użytkownika. Dostęp do plików i procesów jest określony przez użytkownika,
jako który się zalogowałeś. <p>

W&nbsp;typowym systemie uniksowym są zazwyczaj trzy rodzaje
użytkowników&nbsp;:
<ul>
<li><b>Użytkownicy specjalni</b><br>
    Konta takie jak <tt>bin</tt>, <tt>lp</tt> i&nbsp;<tt>uccp</tt> są
    właścicielami plików takich jak standardowe polecenia
    w&nbsp;<tt>/bin</tt>, pliki spool-a drukarki czy dane UUCP.  Zazwyczaj
    zalogowanie się na którekolwiek z&nbsp;tych kont nie jest możliwe - są
    one wykorzystywane wyłącznie przez różne procesy systemowe. Użytkownicy
    ci są tworzeni podczas instalacji systemu operacyjnego. <p>
<li><b>Zwykli ludzie</b><br>
    Są to konta posiadane przez zwykłych użytkowników, utworzone przez
    administratora systemu. Możesz pozwolić tym użytkownikom logować się
    zdalnie, lub też pozwolić im tylko wysyłać i&nbsp;odbierać pocztę
    poprzez SMTP i&nbsp;POP3. <p>
<li><b>Użytkownik <tt>root</tt></b><br>
    Użytkownik <tt>root</tt> może czytać i zapisywać w dowolnym pliku
    i&nbsp;katalogu oraz zarządzać dowolnym procesem. To konto jest
    zazwyczaj wykorzystywane do celów administracyjnych i&nbsp;jest 
    to konto, z&nbsp;prawami którego działa Webmin. <p>
</ul>

Na górze głównej strony tego modułu znajduje się tabela istniejących
w&nbsp;twoim systemie użytkowników. Możesz nacisnąć nazwę użytkownika, aby
zmienić jego dane lub nacisnąć na dowiązanie pod tabelą, aby utworzyć nowego
użytkownika. <p>

<h3>Wprowadzenie do grup</h3>
Grupa jest po prostu listą użytkowników Uniksa. Każdy użytkownik należy do
co najmniej jednej grupy (jego grupy głównej), oraz ewentualnie do kilku
innych. Każdy plik jest w&nbsp;posiadaniu pewnej grupy, jak też każdy proces
działa z prawami pewnej grupy. <p>

Poniżej listy użytkowników znajduje się tabela istniejących grup. Możesz
nacisnąć nazwę grupy, aby zmienić jej dane, lub nacisnąć na dowiązanie pod
tabelą, aby utworzyć nową grupę. <p>

<h3>Zapamiętane logowania</h3>
Za każdym razem, gdy użytkownik się loguje przez telnet, SSH, FTP lub przy
konsoli, system zapamiętuje to logowanie i&nbsp;późniejsze wylogowanie. Na
dole głównej strony jest formularzyk pozwalający na obejrzenie logowań
wszystkich lub wybranego użytkownika. <p>

<hr>
