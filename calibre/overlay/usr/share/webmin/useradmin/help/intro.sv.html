<header>Användare och grupper</header>

<h3>Introduktion till användare</h3>
En Unix-användare är oftast någon som kan logga in på systemet via
telnet eller från konsolen. Varje fil ägs av någon användare och varje
process körs med någon användares rättigheter. Åtkomst av filer och
processer regleras av vilken användare man är inloggad som.

<p>Det finns tre typer av användare på ett typiskt Unix-system:
<ul>
<li><b>Administrativa användare</b>
    <br>Konton som <tt>bin</tt>, <tt>lp</tt> och <tt>uccp</tt> äger filer,
    t ex standardkommandona i <tt>/bin</tt>, skrivar-spoolfiler och
    UUCP-data. Vanligtvis går det inte att logga in som någon av dessa
    användare, utan de används endast av olika systemprocesser. Dessa
    användare skapas när operativsystemet installeras.

<li><b>Vanligt folk</b>
    <br>Dessa konton ägs av riktiga användare och skapas av
    systemadministratören. De kan tillåtas att logga in från andra system
    eller begränsas till att endast skicka och ta emot e-post via SMTP och
    POP3.
<li><b>Användaren <tt>root</tt></b>
    <br>Användaren <tt>root</tt> får läsa och skriva i alla filer och kataloger
    och styra alla processer. Detta konto används vanligen till
    systemadministration och är det konto som Webmin körs under.
</ul>

Högst upp på modulens startsidan finns en tabell över befintliga användare
i systemet. Klicka på en användare för att ändra uppgifter om den eller
klicka på länken nedanför tabellen för att lägga till en användare.

<h3>Introduktion till grupper</h3>
En grupp är helt enkelt en lista över Unix-användare. Varje användare hör
till minst en grupp (dess primära grupp) och möjligen flera andra. Alla filer
ägs av någon grupp och alla processer körs med någon grupps rättigheter.

<p>Nedanför användarlistan finns en tabell över befintliga grupper. Klicka
på ett gruppnamn för att ändra uppgifter om den eller klicka på länken
nedanför tabellen för att lägga till en grupp.

<h3>Registrerade inloggningar</h3>
Varje gång en användare loggar in via nätverk eller konsolen registrerar
systemet inloggningen och den påföljande utloggningen. Längst ned på
startsidan finns ett litet formulär där man kan studera inloggningar för
alla eller för någon användare.

<hr>

