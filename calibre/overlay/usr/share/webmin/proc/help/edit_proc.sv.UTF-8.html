<header>Ändra process</header>

På denna sida visas uppgifter om en aktiv process. Högst upp visas följande
information:
<dl>
<dt><b>Kommando</b>
<dd>Program och kommandoradsargument för denna process.
<dt><b>Process-ID</b>
<dd>Unikt process-ID.
<dt><b>Föräldraprocess</b>
<dd>Processen som skapade denna process. Klicka på namnet för att se
    uppgifter om föräldraprocessen.
<dt><b>Användare</b>
<dd>Den användare som äger processen och med vars rättigheter processen körs.
<dt><b>CPU-användning</b>
<dd>Andel (i procent) av den totala CPU-tiden som denna process använder för
    tillfället.
<dt><b>Storlek</b>
<dd>Mängd minne som används av denna process. Denna mängd kan delvis vara
    gemensam med andra processer.
<dt><b>Körtid</b>
<dd>CPU-tid (i minuter) som processen totalt har använt sedan den startades.
    Om processen inte är väldigt CPU-intensiv ska detta inte vara lika mycket
    som den tid som gått sedan processen startades.
<dt><b>Nice-nivå</b>
<dd>Prioritet som processen körs med. Det finns <a href=nice>mer
    information</a> om nice-nivå.
</dl>
Det kan också finnas mer information beroende på vilken Unix-version du kör.

<p>Nedanför processinformationen finns en knapp för att skicka en signal
till processen. Välj från listan den signal du vill skicka och tryck sedan
på <tt>Skicka signal</tt>. De mest användbara signalerna är <tt>KILL</tt>
och <tt>TERM</tt> som slår ihjäl processen.

<p>Om processen har några underprocesser visas dessa längst ned på sidan. Du kan
klicka på ett process-ID för att se mer uppgifter om respektive process.
<hr>

