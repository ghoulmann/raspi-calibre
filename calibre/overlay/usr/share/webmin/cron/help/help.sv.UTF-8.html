<body bgcolor=#ffffff>
<title>Schemalagda kommandon och jobb</title>
<center><img src="images/cron.gif"></center><br>
<h2><i>Denna hjälpsida är inte fullständig</i></h2>
<hr>
<h3>Introduktion</h3>
I denna modul kan du schemalägga automatisk körning av kommandon vid
tider som du anger. Modulen använder den vanliga Unix-demonen <tt>cron</tt>,
som kan köra kommandon som olika användare vid bestämda minuter, timmar,
på bestämda dagar i månaden, veckodagar och månader. Varje jobb ägs av
en användare, och när det utförs körs det med denna användares rättigheter.

<p>Förstasidan listar alla schemalagda jobb grupperade efter användare.
En del system har jobb som är en del av operativsystemet och som ägs av
användare som <tt>root</tt> eller <tt>sys</tt>. Det kan också finnas
jobb som har lagts in med hjälp av <tt>crontab</tt>-kommandot och som
då ägs av den användare som lade in dem.

<hr>
<h3>Schemalägga ett nytt jobb</h3>
Tryck på <tt>Schemalägg nytt jobb</tt> nedanför listan för att lägga till
ett nytt jobb till listan. Du får då upp ett formulär där du anger följande
uppgifter:
	<ul>
	<li><b>Användare att köra som</b>
	    <br>Inloggningsnamnet för den Unix-användare jobbet ska köras som.
	<li><b>Aktivt?</b>
	    <br>Om ett jobb inte är aktivt, kommer det fortfarande att visas i listan, men inte köras.
	<li><b>Kommando</b>
	    <br>Det Unix-kommando som ska köras vid angivna tidpunkter.
	    Detta kan vara vilket kommando som helst som du kan skriva på
	    kommandoraden.
	<li><b>Inmatning till kommandot</b>
	    <br>Om du fyller i något i detta fält kommer det att matas in
	    till kommandot när det körs. Om kommandot till exempel är
	    <tt>mail foo@bar.com</tt> och inmatningen <tt>hello world</tt>,
	    kommer den inmatade texten att e-postas till <tt>foo@bar.com</tt>.
	<li><b>Tidpunkter</b>
	    <br>Här anger du vid vilka tidpunkter kommandot ska köras.
	    Tidpunkterna anges som bestämda minuter, timmar, datum, månader
	    eller veckodagar. För vart och ett av dessa alternativ kan du
	    välja <tt>Alla</tt> eller välja de tidpunkter som kommandot ska
	    köras på.

	    <p>Om du exempelvis väljer timme 5 och veckodag tisdag, kommer
	    kommandot att köras varje minut från 5:00 till 5:59 på tisdagar.
	    <br>Om du väljer minut 30 och timme 14, kommer kommandot att
	    köras varje dag klockan 14:30.
	</ul>
<p>När du har fyllt i formuläret trycker du på <tt>Skapa</tt>-knappen
längst ned på sidan. Jobbet kommer att schemaläggas direkt.

<hr>
<h3>Ändra ett schemalagt jobb</h3>
Klicka på ett kommando i listan på förstasidan för att ändra i jobbet.
Det är samma formulär för att ändra ett jobb som för att skapa ett.
När du har gjort de ändringar du ville göra trycker du på <tt>Spara</tt>
längst ned på sidan.

<p>Tryck på <tt>Ta bort</tt> längst ned i formuläret för att ta bort
jobbet från listan. Detta kommer att ta bort jobbet direkt utan att
begära någon bekräftelse.


<hr>
<a href="/"><img alt="<-" align=middle border=0 src=/images/left.gif></a>
&nbsp;&nbsp;<a href="">Tillbaka till modul</a>

