<header>Tallafocs Linux</header>

<h3>Introducció al mòdul</h3>

Aquest mòdul permet configurar les característiques del tallafocs IPtables 
que es troba a la sèrie de nuclis Linux 2.4. Contràriament a altres
programes de configuració de tallafocs, en lloc de crear un script shell
que configura el tallafocs, llegeix i edita un fitxer en el format llegit
i escrit per <tt>iptables-restore</tt> i <tt>iptables-save</tt>, respectivament. <p>

Si ja tens al sistema un tallafocs que s'ha configurat manualment o des d'un
fitxer de script, el mòdul t'oferirà de convertir-lo per tu a un fitxer
IPtables, i crearà un script per executar-se en engegar el sistema que
activarà les regles del fitxer. No obstant, si fas això no has des seguir
editant el teu script de regles del tallafocs i l'hauries de desactivar
i també evitar que s'executi en engegar. <p>

<h3>Resum d'IPtables</h3>

Cada paquet de xarxa que entra, surt o és reenviat pel sistema, es comprova
contra una o més cadenes per determinar què li passarà.
Cada cadena conté zero o més regles, cadascuna de les quals té una condició
(per determinar quins paquets la compleixen) i una acció (per controlar
què passa amb els paquets coincidents). Cada cadena té una acció per defecte
que controla què passa amb el paquet que no compleix cap regla. <p>

Cada cadena és part d'una taula, de les quals n'hi ha actualment tres:
<ul>
<li><b>Filtratge de Paquets (<tt>filter</tt>)</b><br>
   Les cadenes d'aquesta taula es poden utilitzar per controlar les dades que
   entren al sistema des d'altres hosts de la xarxa, les dades que surten del
   sistema per part dels usuaris i processos, i les dades reenviades per 
   sistema si està actuant com a router. <p>
<li><b>Traducció d'Adreces de Xarxa (<tt>nat</tt>)</b><br>
   Aquesta taula es pot utilitzar per establir una NAT o una mascarada, cosa
   útil si vols donar accés a Internet a tota una xarxa de màquines a través
   d'una sola adreça IP real. <p>
<li><b>Alteració de Paquets (<tt>mangle</tt>)</b><br>
   Aquesta taula és per a modificar paquets enviats o reenviats des del teu
   sistema. <p>
</ul>

A més a més de les cadenes estàndard que són part de cada taula, també pots
crear les teves pròpies cadenes que poden ser executades per regles de les
cadenes ja integrades. Això pot ser útil per agrupar i compartir regles que
es poden utilitzar a llocs diferents. <p>

<h3>La pàgina principal</h3>

La pàgina principal d'aquest mòdul llista totes les cadenes i regles 
d'una de les taules disponibles, seleccionades de la llista de la part
superior esquerra.  A sota hi ha una selecció per a cada cadena de la 
taula actual, amb totes les regles de cada cadena llistades i les seves
condicions descrites tant bé com el mòdul n'és capaç. Per a cada cadena,
pots canviar l'acció per defecte utilitzant la llista desplegable si
la cadena és una de les ja integrades a la taula, o bé suprimir-la 
amb el botó Suprimeix la cadena si està definida per l'usuari. <p>

Pots fer clic sobre qualsevol regla d'una cadena per editar-la, fer clic
sobre les fletxes de l'esquerra per desplaçar-les amunt i avall, o fer 
clic sobre el botó Afegeix Regla per afegir-ne una de nova. Afegir o
editar una regla et durà a una pàgina on pots seleccionar l'acció per a
cada regla, i les condicions per les quals s'executa l'acció. <p>

Al peu de la pàgina, hi ha un botó per fer activa la configuració
actual del tallafocs, recarregant-la en el nucli amb l'ordre
<tt>iptables-restore</tt>. A sota, hi ha un botó per fer just el contrari -
prendre la configuració que hi ha actualment al nucli i posar-la a
disposició de l'editor. Finalment, si la distribució ho suporta, hi ha
un botó per canviar si el tallafocs s'activa en engegar el sistema o no. <p>

<hr>


